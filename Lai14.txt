<d 1a>Ne say comment commencierUn tres dous layPour bon Amour mercierDe l'espoir qu'ayEt pour ma dame au corps gayGlorefierEt loer,Car trop po scayPour telle ouevre edefier.<d 1b>Pour ce leur vueil supplierD'umble cuer vrayQue me vueillent ottrier,Sans lonc delay,Leur grace, car je n'arayBon jour entierJamais, seD'elles ne l'ay,Où tous me vueil emploier.<d 2a>Car je ne saroieNe porroieBien savoirN'onques valoir,Se je ne l'amoie.Je vorroie,Bien pour voir,Mort recevoir;<d 2b>Ne souhaideroieNe querrioePlus avoirDe tout avoir.Or pri Dieu qu'en joieS'arai joie,Main et soir,Par leur voloir.<d 3a>Qu'autrement nul bien ne vueil,S'il ne vient par leur escueilEt par leur gracieus vueil,A cui je sui plus sougisC'un chiennet devant l'orgueilD'un lyon, quant il ha dueilQu'il n'a pasture en son breuilPour ses faonnes petis.<d 3b>Car il m'ont par bel acueilEt par un dous riant oueilNavre, dont pas ne me dueil,Ains en sui gais et jolis,Et si liement recueilAdes, plus que je ne sueil,Que par souffrir les fleurs cueilDont j'espoir estre garis:<d 4a>C'est bonne esperance,C'est obeissance,C'est douce plaisence,C'est jolie pacience,C'est deduis, se Diex me gart,C'est douce aligence,C'est ma souffisance,C'est la congnoissanceDe la tres noble puissanceD'amour fine et de son art.<d 4b>N'il n'est desplaisenceQue j'aie ou grevanceEn ceste souffrance,Ains me plaist tant, sanz doubtance,Que de joie me repart.C'est ma contenance,C'est ma soustenance,Quant fais reverenceA la douce remembranceQui de mon cuer ne se part.<d 5a>Si me fi tant en leur bonteEt en leur debonnaireteQue, s'en mon lay qu'ay ordeneRiens mesavient,De ligier sera pardonne;Et se croy qu'il prenront en greDe moy la bonne volente:Bien le convient.<d 5b>Et puis qu'il m'ont tant honnoureQu'il m'ont si fort enamoureQue cuer et corps leur ay donne,Bien apartientQue du sens que Dieu m'a presteLes mercie, qu'en veriteHonnour, joie, pais et senteD'ellez me vient.<d 6a>Pour ce, bon Amour,Par humble clamour,De cuer, de vigour,Com mon souverain seignour,Vous merciEt remerciEt vous fais hommageQuant a vostre honnourSers, crien et aourLa rose et la flourDe biaute et de doucour,Tout en miLe cuer de my,Com vo douce ymage,<d 6b>Qui la fait demourEt son dous sejour,Com tresors en tour;Et la sa haute valourAy serviEt obeÿD'amoureus courage,Et ser nuit et jour.La sont mi retour,La sont tuit mi tour,La sont mi penser grignour,La m'ottri,Li seule tri,La sui en savage.<d 7a>Mais vous estes tresoriere,ClaseniereEt portiereDe ceste ymagette chiereEt de ce righe tresorQue port a painne legiere.N'est priereQui li quiereFors tant que sa grace acquiere,Car je ne l'ay pas encor.<d 7b>Nature en fu bonne ouvriere:Trop l'ay chiere,Quant sa chiereEt sa doucete maniereResplent plus qu'en soleil or.De tous biens est coustumiere;N'est doubliere,Mais entiere;N'i faut riens qu'a dame affiere,Et s'a chief blont, crespe et sor.<d 8a>Si me vueil de sa biaute taire,Pour ce que retraireA point, sans meffaire,Son gent corps et son bon affaireNe porroie en cinc cens mil ans,Car Nature ne scet mais faireUn si doulz viaire.S'i prent exemplaire;Mais ne fist puis que contrefaireQu'elle la fist: tant est plaisans!<d 8b>Le soleil, qui le monde esclaireDe son luminaire,A meürte traireFait tous biens et les fleurs parfaire,Tant les petitez com les grans;Tout ainsi chascun qui repaireEn tres doulz repaireDe la debonnaire,Il li convient a bien attraire:Tant soit de faire mal engrans.<d 9a>Si me doy moult conforterEt doucement espererJoie et deportDe cest ymage que portEt vueil garderEn mon cuer, servir, loerJusqu'a la mort;Et apres seront mi sortEn li amer.<d 9b>Et quant par li regarderVoy les milleurs amender,Ce seroit tort,Puis que de tout mon effortLa vueil loerEt dessus tous aourer,S'aucun confortN'avoie pour amer fortEt desirer.<d 10a>Mais n'endureChose dure;Qu'Esperance la seüreDoucementM'asseüreQu'en sa cureMe prendra ma dame pure,Et briefment.<d 10b>Ce figureSa figureEn mon cuer, si qu'elle y dureTellementQue laidure,MespresureN'i a fors sa pourtraitureProprement.<d 11a>Riens ne desirTant com li servirA plaisir.Mi desirSont la jour et nuit,Pour desservir,En lieu de merir,Li veir,Li oir:A ce Amours me duit.<d 11b>Miex vueil languirPour li, sans mentir,Et morirQue joirD'autre; c'est le fruitDont soustenirMe vueil et norir.La merir,La querirVueil tout mon deduit;<d 12a>Si que de son dous dangierJamais n'istray,Car miex ne puis souhaidier.Pour ce y morrayEt mon temps y useray,Sans li changier,N'autre ja mais n'ameray,Car moult m'en puis avancier.<d 12b>Or li vueille Amours noncierQue porterayDedens mon cuer sans trichierEt serviraySa douce ymage et l'arayPlus que moy chier,Et tant com durer porray,Ne feray autre mestier.