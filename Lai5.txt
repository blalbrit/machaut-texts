<d 1a>Nuls ne doit avoir merveilleNe penser que je desvueilleNulle chose qu'Amours vueille,Se souvent me pleing et dueil;Car li maus qui me traveilleNe dort onques ne sommeilleNe n'amenrist, einsois veilleToudis pour croistre mon dueil.<d 1b>N'il ne vuet que je recueilleChose de quoy meins me dueille,N'Amours riens ne me conseilleFors l'amer: s'aim par son vueilCe qui ma mort appareille,C'est des fleurs la nompareilleQu'on claimme blanche, vermeille,Belle, bonne et sans orgueil.<d 2a>Dessus toute fleur mondeinneSouvereinneEst d'odeur, et sa colourN'est onques pale ne veinne,Eins est pleinneDe vertu et de savour.<d 2b>De tous vices est lonteinneEt procheinneDe pris, de grace et d'onnour,N'en li n'a tache vileinne:Tant est sainne,Pure et de haute valour,<d 3a>Pour ce de loyal cuer fin,Jusques a tant que je fine,L'ameray en foyNe je n'en quier faire fin;Car tant par est vraie, fineEt de bel arroyQu'elle est de tous biens en soyFueille, fleur, fruit et racineEt vrais estos qui ne fineD'acroistre. Pour ce m'ottroyA ce que tout enterineSon bon et son vueil de moy,<d 3b>Comment qu'a mon bien enclinNe truisse chose qui mineLe mien a desroy.Dont ma joie yert en declin,S'elle a garir ne s'enclineLe mal que recoy,Car son plaisant maintieng coyPar desir mon cuer affine,Toute ensement com la mineS'affine en feu; dont je croyMorir dedens brief termine,N'autre garison n'i voy.<d 4a>Or ne deingneQue j'ateigneA nulle riens qui esteingneMon anuy,Eins l'eingreingne,S'en meheingneMon cuer; mais bien l'en conveingne,Car siens sui.<d 4b>Or ne creingneQue je freingneNe qu'autre amour entreprengneVers neluy,Einsois teingne,Que qu'aveingne,Que je l'aim, quel part que veingne,Plus qu'autrui.<d 5a>Helas! et elle m'atyreDe si grief martyreEt si mal atire,A tort, sans matire,Pour li plus despire,Mon cuer que la Mort le tire.Car quant il se oit escondireDe ce qu'il desire,Il recoit tant d'ireQu', a verite dire,Pour son mal descrireNe porroit langue souffire.<d 5b>Einsi, pour moi desconfire,Fait mon cuer defrireEt en dueil confireQui toudis empire;Dont li las soupire,Quant en la bele se mireDont nuls ne porroit mesdire,Qui deüst son mireEstre. Or ne remireSon mal; dont eslireVuet pour le meins pireMort qui tost le veingne occire.<d 6a>Car Desirs me fait maint saut,Qui est a ce duis;Dont li las tramble et tressaut:Tant li fait d'anuis.Et ma dame, qui tant vautQue fonteinne et puisEst d'onneur, en fait bersaut,Ce bien dire puis,<d 6b>Où tant trait lance et assautQue j'en sui destruis,Ne de son mortel assautGarison ne truis,Qu'en riens qui soit ne li chautDe mon mal; et puisQu'il li plaist, se Diex me saut,Tous joians en suis.<d 7a>Car je vueilSon dous vueilFaireDe cuer, sans meffaire,Jusques a la mort,Qui si oueilD'umble accueilTraireMe font, sans attraireJoie ne deport.<d 7b>Pour ce en dueilQue recueilTaireNe puis le contraireQui m'ocist a tort.Si m'en dueil,Quant ne sueilPlaire,Et me fait que desplaire.Helas! ce m'a mort.<d 8a>Si ne scay, s'Amours m'essaie,Qui tant me grieve et esmaie,Ou s'il li plaist que je traieToudis mal qui me detraie.Mais einsois que me retraieD'amer, vueil morirPour ma dame, sans merir,<d 8b>Qui par sa grant biaute vraieEt par sa maniere gaieMon dolent cuer fent et plaieDe meinte amoureuse plaie,Quant il ne li plaist que j'aieMon loyal desir,C'est s'amour que dant desir.<d 9a>Las! dolens, li souvient il,Comment le regart soustilDe son viaire gentilM'a mis et tient en essil,Dont tous me gaste et essil?<d 9b>Certes, bien croy que nennil,Quant elle me tient si vilQue pour li sui en perilDe morir, et si sui cilQui l'aim plus qu'autre cent mil.<d 10a>Pour ce entrelaisChans et lais;Si n'en puis maisQu'onques maisNul si grief faisCom je faisNe porta nuls amis vrais.<d 10b>Qu'a tous essaisSui detrais,N'en dis n'en faisJe n'ay paisEt au cuer trais;Dont en plaisDolereus sont me souhais.<d 11a>Si ne me scay des gries maus où compleindre,Qui font mon vis souvent palir et teindre,Ne riens qui soit ne le porroit esteindreFors que ma dameQue j'aim et serf loyaument, sans refreindre,De cuer et d'ame.<d 11b>Or ne se vuet de moy travillier feindre,Einsois me fait tourmenter et destreindre;Nul seul espoir ne laist en mon cuer meindreQu'Amours entame,Quant je ne puis a mon desir ateindreQui est sans blame.<d 12a>Helas! si ne puis aprendre,Ymaginer ne tour prendreQu'il ne me conveingne prendreMort pleinne de desespoir;Ne je ne m'en puis deffendre,Car elle fait mon cuer fendre,Quant elle n'est vers moy tendre;C'est ce dont me desespoir.<d 12b>Pour ce humblement, sans atendre,Vueil pour li la mort atendre,Quant elle ne deingne entendreA ce qui me fait doloir.Ne nulz ne me doit reprendre,Se fair vueil, sans mesprendre,De sa bele face tendreLe dous gracieus voloir.