Quant je sui mis au retour
De veoir ma dame,
Il n'est peinne ne dolour
Que j'aie, par m'ame.
Diex ! c'est drois que je l'aim, sans blâme,
De loial amour.

Sa biauté, sa grant douçour
D'amoureuse flame,
Par souvenir,   nuit  et jour
M'esprent et enflame.
Diex ! c'est drois que je l'aim, sans blasme, etc.

Et quant sa haute valour
Mon fin cuer entame,
Servir la vueil sans  folour
Penser ne diffame.
Diex ! c'est drois que je l'aim, sans blame,
De loial amour etc.