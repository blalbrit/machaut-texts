<d 1a>Malgre Fortune et son tourMon amoureuse clamourPublierayEt par tout me pleinderayDe fine AmourQui sueffre en moy tel tristourEt tel esmayQue jamais joie n'aray,S'einsi demour.<d 1b>Car faire vueil sans demourDe mon amoureus labourUn piteus layQue je nomme et nommerayLe lay de plour;De mes larmes en destourL'arrouseray,N'autre confort ne querrayDe ma dolour.<d 2a>Car Fortune m'est anemie,Amours me het, Pitez m'oublie,Esperence s'est endormieEt ma dame ne me vuet mie,Quant nes dou quartDe son resgart,Nompas de la centisme part,Ne vuet souffrir qu'enrichis soie.N'est biens qui soit de ma partie:Jois s'est de moy departie,Tristece me fait compaingnie,Doleur me gouverne et maistrie,Qui ne se partNe main ne tartDe mon cuer, eins le font et artEt puis en mes larmes le noie.<d 2b>Je croy que li ciels me guerrieEt que Fortune a grant envieDe moy tollir honneur et viePour plaire a ma dame jolie;Mais se l'espartSeur moy s'espartDe ses dous yex, je n'ay resgartDe mort pour mal qu'Amours m'envoie;Et s'il li plaist que je devieDe l'amoureuse maladie,Je ne puis, a meins que je dieQu'onques ne fu si dure amieEt que le dartQui mon cuer artVient de sa biaute, que Diex gart,Quant riens fors moy ne li anoie.<d 3a>C'est ce pour quoy je me dueil.Avec ce son riant oueilEt son gracieus accueilM'ont ad ce misQue je sui ses vrais amisEt estre vueil;Mais la bele sans orgueil,Qui met en moy tout ce dueil,Ne vuet que passe le sueilDe son pourprisNe que voie son cler vis,Si com je sueil.<d 3b>C'est la cause de mon dueilDont je pers tout mon escueil;C'est ce pour quoy mon vis mueil,Com vrais sougisQui n'ai meffait ne mesprisContre son vueil;Et pour ce en l'amoureus brueil,Ce m'est vis, la verge cueilPour moy batre et me despueil,Comme aprentisQui n'a d'avoir joie aprisLettre ne fueil.<d 4a>Biau sire Diex! comment puet ce estreQue je sui si fort mis a mestreQue departir,DeguerpirNe fuirNe puet mes cuers de son dous estreEins est toudis dessous sa destrePour li servir,OubeirEt cherir?<d 4b>Herbe vert ou flour de genestreMe puet o les bues faire paistre,A son plaisir,Et morir,Sans mentir.Nulle si plaisant ne puet nestre;C'est uns drois paradis terrestreDe li veirEt oirEt sentir.<d 5a>Comment est sa douceur pureDouce a tous et a moy sureEt ne cureDe ma cureNe de la mortel pointureDont mes cuers est entechies,Et seur toute creatureL'aim d'amour ferme et seüre?Or figureSa figureEn mon cuer la pourtraitureDe Mort. N'est ce grans meschies?<d 5b>Quant tres humblement l'endure,Et si n'est chose si dureCom m'ardureQui tant dureQue je vif contre nature,Si qu'Amours qui est mes chiesFait envers moy mespresure,Qui quiert ma desconfitureN'a mesureNe mesureMa triste pensee obscure.Par ma foy, c'est grans pechies.<d 6a>Pour ce vous pri,Plourez avec my,My loyal amy;Espandez vo plour seur miPour moy faire plus doloir,Et je vous diQue mi anemiSeront assevi,S'il voient partir par miMon dolent cuer sans espoir,<d 6b>Qui m'a guerpiEt mis en oubliPour estre a celyQui n'a que faire de liEt qui ne le vuet avoir.Si m'en defri,Qu'onques mais ne viMaintieng si joli.Or m'a de s'amour baniPour amer sans decevoir.<d 7a>Si ne sai que faire;Ne m'en puis retraireEt ne li puis plaire,Qu'Amours qui me maireMe fait plus contraireQu'Alixandres ne fist Daire;Et si ne m'os traireVers son dous viairePour mes maus retraire,Car miex me vaut taireQu'a li plus desplaire,Qui me puet faire et deffaire.<d 7b>Et la debonnaireQui est de bonne aire,Blanche, blonde et vaire,D'onneur exemplaire,Le tres dous repaireMe vee où elle repaire.Si n'en puis attraireAmoureus salairePour crier ne braire;Demourer au QuaireEt vestir la haireVaudroit miex qu'estre en tel haire.<d 8a>Si que pleindreNe compleindreNe me vueil plus, eins vueil feindreQue me dolereus complaintSoient meindre,Puis qu'ateindreNe puis a riens qui esteindrePuist m'ardeur, ne qu'elle m'aint.<d 8b>Et se teindreEt desteindreMe fait, pour amer et creindre,Souvent et de divers taint,D'espoir greindreMe doy ceindre,Puis qu'elle scet que sans feindreMes cuers tous en li remaint.<d 9a>Fi de desconfortEt fi d'omme fortQui ne prent au fortVigueur et confort.Li cisnes contre sa mortSe reconforte en chantant.Pour ce me confort,Et si me deportEs maus que je port,Ne mauvais rapportJa de moy ne de mon portN'orra celle que j'aim tant,<d 9b>Se ce n'est a tort;Qu'ennemis ne dortEt maint cuer entortPrennent grant deportEn mesdire et grever fortMaint tres fin loial amantEt font leur effortPar mauvais enortDe mettre descortEntre bon acort.Or me gart Diex de leur sortFaus, mauvais et decevant.<d 10a>Et pour ce amoureusementEndurerLes maus d'amerVueil sans desroy;Et, certes, faire le doyTres humblement,Qu'autrementPas longuementNe puis durer;Car qui vuet honneur garderEt bonne foySon anoySueffre en recoy,Celeement;<d 10b>Nompas si ouvertementSouspirerEt dementerSans nul arroy.Je parole contre moy,Car vraiement,Le tourment,Que j'ay, souvent,Par desirer,Me fait tellement parler;Vesci pour quoyOnques n'oyMercy n'ottroyN'aligement.<d 11a>Or vueil aler a confesseDe ma fole hardi hardiesse,Repenteus et pleins d'umblesse,A Venus qui est deesseEt souvereinne maistresseD'amours et de tous ses fais,Qui moy de blamer ne cesseDou pechie de la rudesseQue j'ay fait par ma simplesseContre Amours; si m'en confresse,Et Vesta dira la messeEn pardon de mes meffais,<d 11b>Qui des nimphes est prestesse.Si pri Venus qu'elle adresseMon cuer, s'il n'est en l'adresseD'amours, et que ma tristesseMue en joie et en leesse,Et par ce sera refais;Et qu'elle face largesseDes biens d'amours sans promesse,Par franchise et par noblesse,Pour garir ce qui me blesseEt qui me tient en destresse:Autrement je sui deffais.<d 12a>Or en face son millour,Car, sans penser deshonnour,La servirayEt le gracieus corps gayQu'aim et aourDe cuer, de corps, de vigour,Tant com vivray;Ne mon cuer n'en partirayDe son sejour.<d 12b>Et se doucement savourDes biens d'amours la savour,Garis seray,Si qu'en chantant loerayLa grant doucourDe ma dame et son honnour,Exausseray,N'autre ja mais n'ameray,Heure ne jour.