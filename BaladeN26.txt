Tres douce dame que j'aour.
En vous vueil tout mon temps user,
Sans départir ne nuit ne jour,
Et vous vueil loyalment amer
Com cils qui ne saroit penser
Fors à vo dous service faire,
Tant com je vivray, sans meffaire.

Car je vous ay donné m'amour
Pour vous loyaument honnourer,
Et de cuer, de corps, de vigour
Vueil tous jours vostre honnour garder;
De servir je me vueil pener
De vrai cuer, humble et débonnaire,
Tant com je vivray, sans meffaire.

Quant je voy vostre grant douçour,
En mon cuer vient, par désirer,
Une ardeur qui le fait en plour
Moult parfondement souspirer,
Car je ne vous ose monstrer
La doleur qu'humblement vueil traire,
Tant com je vivray, sans meffaire.