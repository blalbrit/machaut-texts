Comment puet on miex ses maus dire
A dame qui congnoit honnour
Et c'on l'aimme de vraie amour,

Quant amans ressoingne escondire
Et s'a de son courrous paour ?
Comment puet on miex ses maus dire
A dame qui congnoist honnour ?

S'elle voit qu'il tramble et souspire
Et mue mani√®re et coulour
Et qu'il soit mus et plains de plour,
Comment puet on miex ses maus dire
A dame qui congnoist honnour
Et qu'on l'aimme de vraie amour ?