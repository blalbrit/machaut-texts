<d 1a>Loyaute, que point ne delay,Vuet sans delayQue face un lay;Et pour ce l'ayCommencie seur ce qu'il me lieEn amours, dont si me navrayQue mon vivre ay,Tant com vivray,Mis, sans oster, en sa baillie.Mais vos cuers point ne s'amollie,Dame jolie,Eins contralieA chiere lieLe mien, dont ja mais je n'avrayJoieuse vie;Cars mors n'envie,Dont je devie,S'an vo gentil corps cuer n'avray.<d 1b>Si ne scay de quelle part traire,Puis que contraire,Pour moy detraire,M'estes, n'attraireNe puis de vo plaisant attraitRiens qui ne soit pour moy deffaire,Qui, sans meffaire,Vueil toudis faireVo service, en dit et en fait.Las! einsi de voloir parfaitVos cuers, qui faitM'a, me deffaitSans nul forfait.Mais pour ce n'en verres retraireLe mien que traitAves d'un traitQui le detrait,Si qu'a la mort m'en convient traire.<d 2a>Dame, et quant dou bien me souvientQui de vous vient,Et il avientQu'il me convientLaissier l'aler et le venirVers vous, mes corps, que tous maus tient,Ne se soustient,N'il n'apartientQue biens li peüst avenir,Qu'Amours le fait tel devenirEn son venir,Par souvenir,Que revenirNe puet a li, car il devientCom mors; n'il ne puet meintenirNe detenirN'apartenirA faussete, qu'a li n'atient,<d 2b>Eins vous sert en loyal entente,Ma dame gente,Qu'Amours l'en tenteEn longue attenteDe veoir vo viaire gent,A qui mes las cuers se demente,Sans ce qu'il mente,Qui le tourmenteSouvent de l'amoureus tourment.Et quant je vous serf loiaumentEt liement,Tres finement,Sans finement,Ne voloir n'ay que m'en repente,Certeinnement,PetitementAligementMe donnez, quant mors m'est presente.<d 3a>Bien fust, se j'eüsse mespris,Dame de pris,Que j'aim et pris,Vers vous qui prisM'avez d'amer sans mespresure.Mais onques vo vueil ne repris,Ains ay apris,Com bien pris,De vous une noble apresure,Qui telle est que ma peinne dureAveuc m'ardure,Qui moult me dure,De cuer endure,Pour vo biaute qui m'a sourpris.Or m'estes surePar amessure,Ne n'aves cureDe moy qui a vous me rens pris.<d 3b>Eymmi! tres douce creature,Noble en faiture,Plaisant et pure,N'est pas droitureQue vous m'ocies pour amer,Quant je vous aim d'amour seüreEt de laidureVous asseüre.Or ne me daingniez reclamer;Dont il m'estuet chetif clamerDe cuer amer,Quant enflamerMe voy d'amer,N'Amours ma dolour point ne cure.Mais nuls homs ne m'en doit blamerNe diffamer,Puis qu'afamerMe vuet d'amoureuse pasture.<d 4a>Einsi loyal Amour m'ateintEt si me teintDe divers teintNe point n'esteintCe qui me fait palir et teindre.Et mas las dolens cuers se pleintA moult haut plaintEt se complaint.Mais il se puet assez compleindre;Car sa dure dolour remeindreNe puet n'estaindre,Qu'Amours, sans feindre,Fait en li meindreIl desespoir qui le sourveint,Et, pour li plus forment contreindre,Le fait destreindre,Sans joie atteindre,D'un dangier, dame, qu'en vous maint.<d 4b>Pour ce, dame, je me destourDe vostre atour,Fait a droit tour,Ne mon retourNe ferai, se soit retournesVos gentis cuers en autre tour,Qui en destourFait meint estourAu mien, dont mal sui atournes.Helas! je sui a ce tour nes,A mort tournes,Que ja clamesAmis n'amesNe seray de vous que j'aour.Et se savesQue vous m'amesEt que donnesSui a vous de loyal amour.<d 5a>Pour ce a vous plus que je ne seuilMe plaing et dueil,Quant je recueilDe vostre accueilSemblant qui ma dolour empire.Mais ja pour ce ne quier ne vueilMuer mon vueil,Comment que dueilAie, qui va de mal en pire;Car puis que c'est au desconfire,N'a vous souffireLe grief martire,Qui me martire,Ne vuet, tres belle, sans orgueil,Par escondireVous pri, pleins d'ire,Que tost occireMe vueillent vostre dous vair oueil.<d 5b>J'ay droit; car, se procheinne mortA moy s'amort,Si que moy mortPar son dur mortFace, sans cuer et sans espoir,En desconfort,Sans reconfort,Vos cuers moult fortEn sera lies, si com j'espoir,Et vous pouez moult bien savoirDe ce le voir,Que miex avoirQue nul avoirVueil la mort qu'en mal que je port,Sens miex voloir,Par vo voloir,Ades doloirMoy, sans joie avoir ne deport.<d 6a>N'il n'est nuls, belle bonne et sage,En qui hommageSui en servageA heritage,Qu'estre n'amast miex mors que visQue languir en si dure rageQui n'assouage;Car elle esrageDe moy scens, pouoir et avis.Pour ce, frans cuers amanevisEt assevisDe plaisant vis,A mon devis,Vous pri qu'aies loyal corage;Car je devis,Quant je m'avis,Comme homs ravis,La mort, quant vous m'estes sauvage.<d 6b>Et a loy de loyal amyPleure et gemiEt di: "aimy,"Quant anemiTruis vo dur cuer a ma priere;Et quant tuit li bien endormiSe sont pour mi,Mes cuers par miPart presques, douce dame chiere.Belle, et comment que bien affiereQu'a moy soit fiereVo douce chiere,Qui tant m'est chiere,N'est drois, quant elle ha sans demiM'amour entiere,Sans parsonniere,Qu'a mort me fiere,Car ja de paour en fremi.<d 7a>Ainsois vo doucour esmeree,Dame honnoure,Tant desiree,D'onneur paree,Qui mon corps teint et mon cuer art,Deüst ma joie avoir doublee.Or ay penseeDesesperee,Qui me fait languir maint et tart;Car quant en depriant regartVo dous regart,Se Diex me gart,Je n'ay regartDe joie qu'ay tant comparee;Car nulle partA moy n'en part,Eins me repartD'ardeur a nulle comparee.<d 7b>Dont il me convient dire: "helas,"Sans nuls solas;Mais ne sui lasD'estre en vos las,Qu'Amours de plus en plus m'i lasse,Sans garder raison ne compas.Dont mon respasN'espoire pas,Ne temprement ne me respasse;Car joie m'oublie et trespasse,Done je trespasse,Et moy depasseDoleur qui passeToute autre: s'en ay, comme las,Pensee lasseQui si me lasseQu'a moy appasseLa mort d'amer plus que le pas.<d 8a>Car Amours fait de moy bersaut,Et si m'assautDe maint assautEt fait meint saut;Dont je doubt que sa cruauteNe m'ocie; car en tressautMes cuers tressaut,Tramble et deffaut,Pour ce qu'il ha toute durte.Mais Amours ha en moy planteSi grant plenteDe loiauteQue fausseteNe feray; car, se Diex me saut,Se despiteM'a sans pite,Tost respiteM'ara; mais qu'elle me consaut.<d 8b>Qu'en joie puet mon mal changierEt aligierMoy de legier,Sans damagierVostre honneur, dame de vaillance,Sans plus, s'elle me laist cuidierOu souhaidier,Pour moy haidier,Qu'aie encor de vous aligence.Et la mort dont sui en balancePar vo sanlanceQui fiert et lanceMon cuer sans lanceEt tient en son tres dous dangier,Sans deffiance,Se j'ay fianceEn esperance,Feray de moy toute eslongier.<d 9a>Et se vos gens corps lons, adroit,Parfait a droitEn tout endroit,Vuet orendroitQue pour li muire sans attendre,Certes, mes cuers miex ne vaudroit;Et il ha droit,Puis qu'il faudroitDou toutoù Amours le fait tendre,Qu'en je vuet bien partir et fendre,Sans li deffendre,Puis qu'a li tendreN'estes, n'entendreNe daingnies a ce qu'il faudroitPour li joie et garison rendre.S'en vuet bien prendreMort, sans mesprendre,Car vie riens ne li vaudroit.<d 9b>He! dame, plus belle qu'Eleinne,De moy souvereinne,Mes cuers se peinneEt met en peinne,Par quoi li vostres soit certeinsQue j'aim sans pensee villainneD'amour certainne,Si que lonteinneMe soit l'ardeur dont sui estains.Mais quant a vous me sui complains,Souspirs et plainsDont je sui plainsSont petit plainsDe vous, dame, de grace pleinne.Et quant dou mal qui m'est remainsA jointes mainsPri qu'aie meins,Adont Amours pis me demainne.<d 10a>Car quant en vous de pite pointNe truis, n'a pointAmours me pointD'un si dur pointQue de joie tout me despointeEt d'un fier desdaing le cop oint,Qui mat m'empoint,En angle point,Dont la mort a mon cuer s'apointe.Mais s'Amours qui mon mal apointeVous eüst pointeDe telle pointe,Tost fust desjointeDe moy l'ardeur qui s'i ajoint;Mais vos cuers d'un refus m'acointePour dure acointe,Ma dame cointe,Qu'Amours pour ma mort li enjoint.<d 10b>Nompourquant de pres et de loingA vous me doingEt abandoing,Ne je n'ay soingFors de vous servir a toute heure,Et vous me faillies au besoing;Dont je tesmoing,Et en tesmoingTray la vraie amour que je honneure,Que morir m'estuet sans demeure,S'ainsi demeureQu'a moy court seureEt me deveureVostre refus que tant ressoingQue mais ne pri qu'on me sequeure;S'en plaing et pleure,Quant je assaveureQue pour vous a la mort me pong.<d 11a>N'en riens nulle ne me delit,Ne nul delitNe m'abelit,Ne ne m'eslitMes cuers qui en riens ne dessertQue vous l'ocies sans respitPour le despit,Qu'il me guerpitPour vous qu'ades loyaument sert.Mais vos corps qui est et appert,Tout en appert,Cointe et apert,Ne me depertPour mal qu'aie grant ne petit,Comment qu'il ne m'ait pas couvert,Eins m'a ouvertA descouvertQue de ma mort a appetit.<d 11b>Et puis qu'il ne vous plaist que je oieSolas et joieQui me resjoie,Ne que je joieDe nul bien, ains y estes joieuseQuant pour vous si fort me desvoieQue je m'avoieDe mort en voie,Bien me plaist, dame savoureuse;Car se vous estes plus crueuseEt meins piteuse,Dame orguilleuse,Po amoureuse,Vers moy, si vueil je, où que je soie,Souffrir ma doleur dolereuseEt perilleuse,Qui convoiteuseEst que pour vous morir me voie.<d 12a>Si qu'Amours m'a trop deceü,Que j'ay creü,Quant repeüNe pourveüN'a de pite m'ardeur agüe,Eins ha ma joie descreü,Bien l'ai sceü,Et acreüLe mal qui nuit et jour m'argüe.Mais s'elle m'ocist et partue,Point ne m'en mue,Eins continueEt m'esvertueD'amer pour faire mon deü,N'en moy, se vie m'est tolue,N'iert ja venueDesconvenneNe mon cuer pour faus congneü.<d 12b>Einsi de l'amourement espineMon cuer espine,Par la doctrineQui me doctrineD'Amours qui par son grant enginMet en moy de mort la racineEt l'enracineSans medecine,Celeement, en larrecin.Et vos cuers, pour qui je m'affin,Com dur affin,Desir a finDe mettre a finLe mien las, qui d'amer ne fine.Mais, quant pour vous vois a declin,Vers vous m'enclin,Le chief enclin,Car ma vie et mon lay define.