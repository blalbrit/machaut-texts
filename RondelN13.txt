Dame, se vous n'avez aparceü
Que je vous aim de cuer, sans decevoir,
Essaies le ; si le sarés de voir.

Vo grant biauté m'aroit trop deceü
Et vo douceur, qui trop me font doloir,
Dame, se vous n'avez aperceü
Que je vous aim de cuer, sans décevoir.

Car mon cuer ont si très fort esmeü
A vous amer que ne puis concevoir
Que ja mais bien doie ne joie avoir.
Dame, se vous n'avez aperceü
Que je vous aim de cuer, sans décevoir,
Essaiez le ; si le sarez de voir.