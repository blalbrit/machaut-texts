<d 1a>Qui bien aimme a tart oublie,Et cuers qui oublie a tartRessamble le feu qui art,Qui de legier n'esteint mie;Aussi qui ha maladie,Qui plaist, envis se depart.En ce point, se Dieus me gart,Me tient Amours et maistrie.<d 1b>Quar Plaisence si me lieQue ja mais l'amoureus dartN'iert hors trait, a tiers n'a quart,De mon cuer, quoy que nuls die;Car tant m'a fait compaignieQue c'est niant dou departNe que ja mais par nul artSoit sa pointure garie,<d 2a>Qu'envis peut on desracinerUn grant arbre, sans demourer,De la racineQu'on voit puis flourir et porterEt ses branches croistre et geterEn brief termine.<d 2b>Certes, einsi est il d'amer;Car quant mes cuers se vuet enterEn amour fine,Envis puet s'amour oublier,Einsois ades par ramembrerA li s'encline.<d 3a>Car l'iaue qui chiet desseureLa racine qui demeureFait renverdir et florirEt porter fruit;Tout einsi mes cuers qui pleureParfondement a toute heureAcroistre mon souvenirFait jour et nuit.<d 3b>Et c'est ce qui me deveure,C'est ce qui mon vis espleure,C'est ce pour quoi je soupir;A ce me duitVraie Amour, qui me court seure,Et Bonte que si saveureQu'en moy ne puissent morir:Ce me destruit.<d 4a>Raisons et Droiture,Plaisence et NatureFont par leur pooirToute creatureDe volente pureTendre a mieus valoir.<d 4b>Et je m'asse端reQue, tant com je dure,Ne porray veoirAmour si se端re,Bonte si me端reNa tant de savoir.<d 5a>Aussi voit en clerementQue li cuer qui loyaumentEt sans folourAimment de tres fine amourCuident souventQu'en milleur et en plus gentAient sejour,Car plaisence et sa vigourCe leur aprent.<d 5b>Or say je certeinnementQue mienne estoit ligementLa droite flourDe ceaus qui ont plus d'onnour,Quar toute gentDisoient communement,Et le millour,Qu'il avoit toute valourEntierement.<d 6a>Et quant si bon me millour ne plus cointeN'est, ne si bel ne d'onneur si acointe,A droit jugier,MervillierNe se doitNulz, se ne vueil par l'amoureuse pointeNouvellement d'autre amour estre pointe.Pour ce changierNe me quier;Et j'ay droit.<d 6b>Qu'en mon cuer est si tres ferme et si jointeL'amour de li qu'estre n'en puet dejointe,Car cuer entierQui trichierNe saroitPar souvenir vuet que dou tout m'apointe,Si qu'autre amour n'entrepreingne n'acointe,Qu'autre acointierEmpirerMe feroit.<d 7a>Dont le bon recortQui de li recortFait qu'a ce m'acortQue ja ne soie en acortD'avoir autre amy;Mais en desconfort,Sans nul reconfort,De tout mon effortVueil pleindre et plourer sa mortEn disant einsi.<d 7b>"Amis, mi confort,Mi joieus deport,Ma pais, mi ressortEt tuit mi amoureus sortEstoient en ty.Or ay un remortDe toy, qui me mortEt point si tres fortQu'o toy sont tuit mi bien mortEt ensevely.<d 8a>Dous amis, tant fort me dueil,Tant te plaint,Tant te complaintLe cuer de moy,Tant ay grief que, par ma foy,Tout mal recueil;Dont mi oueilQue souvent mueilEt cuer estreint,Viaire pali et taint,Garni d'effroyEt d'anoy,Sans esbanoy,Monstrent mon dueil.<d 8b>Dous amis, seur ton sarcueilSont mi plaintEt mi complaint;La m'esbanoyPar pensee, la te voyPlus que ne sueil,La me vueil,La sont mi vueil,La mes cuers maint.La Mort pri que la me maint,Car la m'ottroy,La, ce croy,De la mort doyPasser le sueil.<d 9a>La souspire,La s'aireMes cuers qui tant a martyreEt de mortel peinneEt tant d'ireQu', a voir dire,Son mal ne porroit descrireCreature humeinne.<d 9b>La s'empire,Tire a tire,La ne fait que fondre et frire,La son dueil demeinne,La sans rireSe martire,La se mourdrist, la desireQu'il ait mort procheinne.<d 10a>Dous amis, tant ay grevence,Tant ay grief souffrance,Tant ay dueil tant ay pesence,Quant ja mais ne te verray,Que doleur me point et lanceDe si mortel lanceAu cuer qu'en desesperencePour toy mes jours fineray.<d 10b>En toy estoit m'esperenceToute et ma fiance,Ma joie, ma soustenance.Lassette! or perdre les ay.Bien pert a ma contenenceEt a ma loquence,Car maniere ne puissanceN'ay; tant me dueil et esmay.<d 11a>A cuer pensisRegret et devisTon haut prisQue tant pris;Einsi le convient.Et vis a visTe voy, ce m'est vis,Dous amis,Et toudisDe toy me souvient.<d 11b>Mes esperisEt mes paradisEstient misEt assisEt toy; s'apartientQue soit fenisMes cuers et peris,Qu'est chetisEt remis,Quant vie ne le tient.<d 12a>Amis, je fusse moult lie,S'e端sses cuer plus couart:Mieus vausist a mon esgartQue volente si hardie.Mais honneur, chevalrieEt tes renons qui s'espartPar le monde en mainte partOnt fait de nous departie.<d 12b>Ta mort tant me contralieEt tant de maus me repart,Amis, que li cuers me part.Mais einsois que je devie,Humblement mes cuers supplieAu vray Dieu qui nous regartDe si amoureuse regartQu'en livre soiens de vie."