<d 1a>J'aim la flourDe valourSans folourEt l'aourNuit et jourPar savour;Car d'atour,De colour,De doucourEt d'odourA l'onnour,Ne millourN'est de li; pour ce en langourVueil bien morir pour s'amour.<d 1b>Quant j'esgartSon regart,Que Diex gart,Par son artMon cuer artTempre et tart,Et d'un dartQui n'en partMe repart.Lors a partMe depart,Mais regartN'ai que j'aie en joie part;Dont li cuers me fent et part.<d 2a>Ce fait Amours qui m'a conduitPar un conduit,Aussi com duitDe tout deduitFaire. Or si duitMon cuer qu'en riens ne se deduit;Car, sans repentir, jour et nuitElle me nuitEt fait anuit,Et si me cuitQue, pour voir, cuitQu'elle sans cause me destruit.<d 2b>Car la mort vient a moy le cours,Ne nul recoursN'ay, ne secoursEn mes langoursDe mes tristoursNe puis trouver envers Amours;Dont mes dolereuses dolours,Pleinnes de plours,En sont tous joursAssez grignoursEn meins destours.Et tous ces maus me fait paours.<d 3a>Car, pour doubte d'escondire,Je n'os a ma dame direComment je vif a martirePour s'amour,Pour ce que, s'elle desdireM'en voloit ou contredire,Certes, mes cuers morroit d'ireSans demour.<d 3b>Nompourquant de cuer et d'ame,Com ma souverainne dame,L'amerai, sans penser blameNe folour,Ja soit ce qu'elle m'enflameLe cuer d'amoureuse flameEt qu'en sa prison l'affameNuit et jour.<d 4a>Mais se je puis, quant le verray,Je li dirayQuel mal je tray.Las! non feray,Eins me tairay;S'esploiterayQu'elle sache seürementQue pour li durement m'esmayEt qu'en esmaySuit et seray,Dont je n'arayJamais cuer gay,Einsois morrayPour li que j'aim tres loyaument.<d 4b>Et s'en sa grace puis manoir,Sache de voirQu'a mon pouoir,Sans decevoir,D'umble voloirEt main et soirFeray son dous commandement;Car, se loyaument, en espoir,La serf, j'espoirQue bien savoirOu parcevoirPorra qu'avoirBien ne valoirNe puis sans son aligement.<d 5a>Amours, tu sces moult bien que siensSui et tous tiens.Or me detiensEn ses lijensEt ne vues qu'elle en sache riens,Ne ne vues aussi que nuls biensPuist estre miens.Einsi me tiensPar tes engiens:S'en muir, quant piteus n'en deviens.<d 5b>Comment qu'elle ait, et je l'ottroy,Le cuer de moy,Dou grief anoyQue je recoyNe doy riens demander qu'a toy;Car quant son dous viaire voyEt je li doyDire qu'en foyL'aim, en tel ployMe mes que parler n'os a soy.<d 6a>Dont moult durement m'airEt profondement souspir,Quant longuement a loisirLa tres grant biaute remirDe sa face couloureeEt je ne li os jehirNullement ne descouvrirComment y m'estuet languirEt en languissant morirPour li qu'ai tant desiree.<d 6b>Las! au meins s'elle sceüstMa dolour et congneüst,Certes, petit me neüstEn moult alegie m'eüstMa dolente destinee,N'en rien ne me despleüstMa mort, s'elle li pleüst,Einsois mes cuers en eüstGrant joie, puis qu'il peüstObeir a sa pensee.<d 7a>Mais l'ardour,Qui mon plourFait gringnourPar rigour,Ma vigourFait mensour.Las! s'en plourEn destourSans sejourEt m'atourEn tel tourQue retourN'espoir de mort, par paourQue termine ma dolour.<d 7b>Las! aimy,S'en gemyEt fremy,Quant de liN'ay de miNom d'amiEt qu'en myPart par meMes cuers quiL'a servi,Et je aussi,Que mar viSe biaute, muir sans merci.Dont humblement la merci.