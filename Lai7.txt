<d 1a>Amours doucement me tenteQue m'entente,Si que je ne m'en repente,Mette en li servir,Et ma douce dame gente,Qui est l'enteDe tous biens, m'en atalente,Et je le desir.<d 1b>C'est bien drois que m'i assenteEn attenteQu'aucuns de sez dous biens senteDedens moy venir.Pour ce aussi comme de renteLi presenteCuer, corps, pouoir et jouvente,Penser et desir,<d 2a>Si que tout premierementVueil devotementLoer humblementEt mercier hautementAmours en mon lay,Quant elle m'a franchement,Sans departement,Donne ligementPour ma dame loyaumentServier de cuer vray.<d 2b>Et aussi certeinnementBien n'avancementN'aray nullement,S'il ne me vient proprementDe son gent corps gayQui me fait mout liementEt tres doucementAmoureusementLanguir, sans avoir torment,Tristesse n'esmay.<d 3a>Vivre ne porroieN'avoir bien ne joie,Se ne la servoieEt obeissoieDe cuer. Pour ce, où que je soie,Tous a li m'ottroie,Ne m'en recroiroie,Se morir devoie.Or doint Diex que moieSout s'amour; plus ne vorroie.<d 3b>Ne riens ne vaurroie,Se je ne l'amoie,Car elle m'avoieEn la droite voieD'onneur dont riens ne savoie.Et je, qu'en diroie?Sa maniere coieSi me tient et loieQue riens ne m'anoieQu'Amours me face n'envoie.<d 4a>Einsi m'a doucement prisEt mis en son dous pourpris,Et, certes, je me rens pris,Sans partir de sa prison,Car nices et desaprisSui, mais bien serai aprisEt porrai monter en pris,Se je l'aim sans mesprison.<d 4b>Car tant est douce de vis,Bonne, belle, a mon devis,Et s'est si bien assevisSes gens corps, sans meffacon,Que Nature, ce m'est vis,Y mist si tout son avisQue j'en sui pris et ravisPlus qu'onques ne fu pris hom.<d 5a>Mais trop me plein de Nature,Quant ma cureEn si plaisant creatureEst sans partir ne mouvoir.Or n'ay maniere meüreNe figure,Grace, bonte ne mesurePour telle honneur recevoir.<d 5b>Et ce me fait bleceüreGrief et dureEt me tolt envoiseüre;Mais je ferai mon pouoirQue me dame nette et pureSoit seüreQue loyaument, sans laidure,L'aim et sers sans decevoir.<d 6a>Autre confors ne scay fors bien amer;Et se po vail, il faut que je me peinneDe ma dame servir et honnourerEt de valour seürs a ce me meinne.<d 6b>Car se je ser ma dame sans fausser,Tant est vaillant, franche, douce et humeinneQue ses frans cuers ne porroit endurer,S'elle le scet que je perde ma peinne.<d 7a>Las! qu'ay je dit? ja n'iert perdueNe retenue,Car a vous ce doubles rendueM'est, sans plus, par douce esperanceDont fine amour est soustenueEt repeüe,Quant de la belle ay la veüeQui me point d'amoureuse lance.<d 7b>Et ce mout durement m'argue,Dont je tressue,Et ma coulour desteint et mue;S'en pers maniere et contenance,Que ne suis pas de tel valueQue receüeSoit de moy l'amour ne heüeDe dame de si grant vaillance.<d 8a>C'est ma paour,C'est m'ardour,C'est mon plour,C'est ma dolour,Ma tristour,Ma langour,C'est ce qui pis me fait et mal atourne.Et sa valour,Sa coulour,Sa doucour,Sont gent atour,Sans baudourNe folour,Font que mes cuers en li meint et sejourne.<d 8b>Et fine Amour,Qui demourEt sejourFait nuit et jourEt moy pourMon millour,Vuet que dou tout a li amer m'atourne.Dont je l'aour,Criem, honnourPar honnour,Sans deshonnour,Et demourEn ce tourQue riens qui soit ne voy qui m'en destourne.<d 9a>Si ne me doit plas desplaire,Mais mout plaireMon attraireA li servir sans retraire;Et se petit vail,Son tres dous plaisant viaireDebonnaireExemplaireMe sera de tous biens faire:Pour ce a li me bail.<d 9b>Car elle est de si bonne aireEt d'affaireTel que traireNe scet a mal ne meffaire;Mais s'a s'amour fail,Tuit bien me seront contraireEt deffaire,Sans refaire,Convenra mon cuer et traireDe mort le travail.<d 10a>Mais tost m'aroit respiteSa bonte,S'un samblant d'umilite,EngendreDe fin cuer enamoure,Faire me voloit;Et j'espoir qu'en sa biauteQui navreM'a soit pure loyauteEt pite.Or li doint Diex volenteQue s'amour m'ottroit.<d 10b>Si m'ara guerredonneLa sante,Que j'ai lonc temps desire,Et donneDe toute joie a plente,Qui ne me faudroit,Et mis en si haut degreQu'a mon gre,Se quanque Diex ha formeEt creeM'estoit tout abandonne,Tant ne me vaudroit.<d 11a>Si ne quierNe requierA Dieu, nes par souhaidier,Fors s'amour entiereQui changierDe legierPuet mes maus et aligier,S'elle oit ma priere.<d 11b>EslongierN'estrangierNe me quier de son dangierPar nulle maniere,Qu'avancierEt aidierPlus me puet que n'os cuidierSa tres douce chiere.<d 12a>Et se pour li me tourmenteEt demente,Quant elle ne m'est presente,Ce fait, sans mertir,Desirs qui me representePlus de trentePensers, voire de sexente,D'un seul souvenir.<d 12b>Car sa grant biaute la plenteD'amours plenteEn moy et me met en senteDe li obeir,Et Loyaute n'est pas lente,Einsois l'enteSuer foy que je li creanteJusques au morir.