Q'Amours ne fait par sa grace adoucir
Vostre franc cuer, dame, A qui sui donnés, 
Je sui certeins qu’il mi convient morir
De ma dolour ou d'estre refusés.
Ce m'est avis qu'il me vaut miex assés
Par vo refus tost morir sans deport
Qu'en ma dolour languir jusqu'à la mort.

Car s'à vous puis ma dolour descouvrir,
Espoir qu'en vous pour moy sera pités ;
Et se refus m'ocist, bien vueil fenir, 
Et de la mort seray tous confortés
Pour vostre amour, puis que vous le sards. 
Si me vaut miex à vous querir confort 
Qu'en ma dolour languir jusqu'à la mort.

Ne ce n'est pas vie d'einsi languir
Com je langui, car je sui embrasés
Couvertement d'un amoureus desir
Qui en mon cuer s'est longuement celés. 
Helas ! or est d'amour si enflamés
Qu'A vous aim miex dire quel mal je port 
Qu'en ma dolour languir jusqu'à la mort.