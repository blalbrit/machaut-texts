<d 1a>Pour vivre joliement,Nettement, joieusementEt sans souscyNe faut qu'espoir de mercy,Tant seulement;Et je l'ay si fermementQue j'en mercyAmours et ma dame aussiTres humblement.<d 1b>Je l'ay si fermementEt si amoureusementLonc temps nourriTout en mi le cuer de myQue vraiementIl me promet bonnementEt sens nul syQue j'aray le nom d'amyProcheinnement.<d 2a>Si ne puis nul mal avoir,Tant comme j'ay cest espoirQui me fait vivre et valoir,Ne je n'ay pesence,Anoy, griete ne souffrance;Et se desirs trop s'avance,Douce et jolie plaisanceM'est, a dire voir.<d 2b>Si me merveil, quant doloirEt complaindre main et soirVoy maint amant et manoirEn desesperence.L'un muert d'amoureuse lanceEt l'autre ha toute grevance;L'autre languist en doubtanceDe pis recevoir.<d 3a>Ce dient; mais le contraireTieng le croy;Car quant le plaisant viaireSimple et coy,Le gent corps, le bel arroyDe ma dame debonaireA loisir remir et voy,Par me foy,Riens n'est qui me puist desplaireTant m'esjoy.<d 3b>Et si me convient retraireLoing de soy,Ja pour ce ne m'en faut traireGrief n'anoy,Car Dous Pensers en recoyDe sa biaute l'exemplaireDoucement me monstre au doy.C'est pourquoyLoing et pres toudis repaireJoye en moy.<d 4a>Et s'ay l'espoir de joirEt dous souvenirSens partir,Car guerpirNe me puellent pres ne loing,Eins gouvernent mon desir,Si qu'a riens ne tirQu'a servirEt cherirMa dame, a qui tous me doing.<d 4b>Dont cil glorieus martirQu'amours fait palirEt languirEt morirDevroient avoir grant soingDe les avoir et tenirPour leurs maus garirEt tarir,Car venirLes voy toudis au besoing.<d 5a>Mais dame sage et seüre,Qui de s'onnour cure,Voit sens couvertureS'il quierent laidure,Si que bien se garderaDe leur desir, plein l'ardureEt de desmesure,Où scens ne mesure,Honneur ne droiture,Amour, bien ne raison n'a.<d 5b>Comment ose creatureDire qu'amour pureLi est si tres sureQu'a desconfitureOu en desespoir sera,S'elle ne le prent en cure?Et dit qu'il endureDoleur si tres dureQue, s'elle li dure,Son grant desir l'ocirra.<d 6a>C'est penseeForcenee,D'un fol desir engendree,Qui tue honneur et deffaitHonnouree,Renommee,Ne ja n'iert bien dame ameeD'amant qui ce pense out fait,<d 6b>Ne celeeNe gardee.Mal an et male journeePuist avoir cilz qui meffait,Tant qu'il beeQu'empireeSoit dame et deshonnoureeOu blasmee par son fait.<d 7a>Comment puet estre vrais amisAmans tristez et desconfis,Merencolieus et pensis,Qui dist que demeure toudisEn doleur et en rage!A son mal est si ententisQu'il entroublie le cler vis,Par qui il est en ce point mis,Si qu'il vorroit estre banisDe l'amoureus servage.<d 7b>De son cuer et ses corps haÿs,De toute joie est anemis,Si qu'en cuer qui est si chetisJa mais Amours, j'en sui tous fis,Ne feroit son mainnage.Mais quant amans est vray sougis,Countes, joieus, gais et jolis,Amours en fait son paradis.S'en doit avoir, se m'est vis,De mercy l'avantage.<d 8a>Or laissons ceste matiereEt venons a la premiereDe ma douce dame chiere,Où raison maint et maniere,Doucour et valour,Qu'est de mes v sans portiereEt de mon cuer tresoriereEt de mes yeulx la lumiere;C'est celle où gist toute entiereM'amour et m'onnour.<d 8b>Ja soit ce qu'a moy n'affiere,Mais sa douce et simple chiere,Qui n'est estrange ne fiere,Vuet que mes cuers preingne et quiereSejour et demourEn dous espoir dont mais n'iereQue tous siens, sans parsonniere.Or doint Diex que ne requiereChose a li, de quoy j'aquiereDolour ou tristour.<d 9a>Et par ma foy, tres bien garderay,Qu'en li garderHonnourerEt loerCuer, corps, pooir, scens, temps, vie et penser,Tant com vivray,Metteray,Qu'empris l'ay,Si que ja mais mon temps n'emploierayQu'en desirerEt amerSans fausser.Son bien, sa pais, s'onneur et son vis clerAoureray,ServirayDe cuer vray.<d 9b>Et se Diex plaist, je sui telz et serayQue dementer,SouspirerEt plourerNe me faurra, pour ce que senz cesserObeyraySon corps gayEt ferayQue, se je puis, par son gre l'ameray.Plus demanderNe rouverN'espererNe vueil ne quier, pour ce qu', a droit parler,Plus ne vorrayNe querray,Quant ce aray.<d 10a>Et se senz trichier,De fin cuer entierLa ser et tieng chier,Doulz espoir me fait cuidierQue j'aray amieQu'on ne puet prisierAssez n'esprisier;Et pour ce eslongierNe vueil mon cuer n'estrangierDe sa signourie.<d 10b>Dont partir ne quier,Car, a droit jugier,On voit de legierQue hors sui de tout dangier,Ne melancolieNe m'ose aprochierPour joie empechierNe je n'ay mestierDe riens qu'on puist souhaidier.N'est ce bonne vie?<d 11a>Pourroit on penser ne direOu eslire,Ymaginer ne descrireVie de si grant deportQue je n'y truis courrous n'ireN'a redireFors jouer, chanter et rire,Honneur et tres bon acort?<d 11b>Doit on bien l’amant maudireQui souspireEn doleur et en martireEt languist en desconfortQuant d’espoir ne fait son mireQui desireDonner pais sans contredireSante leesce et confort<d 12a>Dame a qui sui ligement,Vostre doulz viaire gent,A qui m'ottry,M'a d'esperence garnySi richementQue ne me puet nullementMettre en oubly,Eins est en moy et je en liParfaitement.<d 12b>Et se servi longuementVous ay, dame, et loyaument,Senz nul ottry,Se j'ay par vo gre servi,Certeinnement,Mon service hautementM'avez meryEt mon desir acomplyTres doucement.