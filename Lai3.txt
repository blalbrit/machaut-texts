<d 1a>Pour ce qu'on puist miex retraireQu'Amours pour amer m'a mort,Je vueil faire avant me mortUn lay dou mal qui me mort,Si qu'a moy Mors s'en amort,Sans mais garison attraire.<d 1b>Car pour mon las cuer detraireSont ja mort tuit me deport,Si qu'en riens ne me deport,Einsois li maus que je portMe mourdist sans nul deport,Pour ce que j'aim sans retraire.<d 2a>N'Amours pite pointN'a dou cruel pointQui au cuer me point,Einsois m'en scet si a pointPoindre par son artQue mon cuer empointMat en angle point.S'en sui en tel pointQue, se Diex joie me doint,La mort me vient tart.<d 2b>Et tout pour amerAy je tant d'amerQu'Amours reclamerNe me deingne et enflamerMe fait, n'un regartNe puis entamer,Einsois affamerMe fait en amerEt dolent, chetif clamer,Quant mes cuers ne part.<d 3a>Pour ce, dame gentieus,A qui sui ententieus,Mes las cuers se sent tiexQu'il n'est maus qu'il ne sente,Dont jamais n'iert sentieus,Car par engiens soustieusL'ateint de cos mortieusAmours qui en li se ente.<d 3b>Einsi li las se duet,Mais souffrir li estuet,Pour ce qu'Amours le vuetQui l'ocist et tourmente;Ne dou mal qu'il acquetConfort trouver ne puet,Einsois plus qu'il ne suetSe complaint et demente.<d 4a>Mais de ce ne me merveil,Ne ce n'est mie merveille,S'il vit en dolour;Quar, quant vo bel appareil,Vo face clere et vermeilleEt vostre valourVit premiers par sa folour,En vo biaute nompareille,Qui de ma mort s'apareille,Mist et ottria s'amour,Ne pour mal qu'il en recueilleNe m'en laist faire clamour;<d 4b>Ja soit ce que mon grief dueilVuet que je me pleingne et dueilleA vous que j'aour.Mais quant compleindre m'i vueil,Mes las dolens cuers s'esveilleEt me livre estourTel que par meint divers tourLe dire me desconseilleEt l'amer tant me conseilleQue j'aim plus de jour en jour;Si qu'einsi, vueille ou ne vueille,M'estuet celer ma langour.<d 5a>Aveuc ce, douce anemie,Honte me maistrie,Paours me chastie,Desdaing me deffieEt Dangiers m'escrieQue nulle chose ne diePour Refus qui m'assaudroit;Et vo maniere jolie,De douceur garnie,M'assaut et tarie;Vostre amours me liePar sa seignourie,Si qu'en regardant m'oublieVo gent corps parfait, adroit.<d 5b>Dont j'ai maniere esperdueEt vigour perdue,Car biaute, creüeDe valour, m'argue,Dont li scens me mue,Si que j'en tramble et tressue,N'en moi n'a raison ne droit,Einsois suis com beste mue.Dont m'ardeur argueQui tant continueEt trop s'esvertueFait desconvenue,Quant elle ne me partue,Car miex morir me vaudroit.<d 6a>Morir, certez; il n'est biens ne solasQue je vosisse avant la mort eslire,Qu'a mon garir ne porroit pas souffireJoie d'amours: tant sui je mis au bas.Et seul pour ce que je ne die pasQue ja mes cuers ait chose qu'il desire,Mors ne me vuet penre ne deingne occire,Dont je languis, dolans, tristes et mas.<d 6b>Si morrai je mail gre li, sans respas;Car vie est tant noble et pure, a droit dire,Qu'en moy, qui sui si chargies de martireEt qui tant sui veins, dolereus et las,Ne deingnera plus demourer, helas!Einsi morrai dou mal qui me martyreMalgre la Mort qui me het et m'empire,Quant pieca n'ay passe par mi ses las.<d 7a>Einsi Amours tout me deffaitEt m'oste tous les biens a fait,Ne je n'i scai autre forfaitFors que je l'ay de cuer parfaitTrop ame; et s'ai sans meffaireLonguement et loyaument faitSon service en dit et en fait.Si m'est vis qu'envers moy meffait,Quant d'un regart m'eüst refait,Se souffert le m'eüst a faire.<d 7b>Nompourquant le plaisant attrait,Qui m'art, qui m'esprent, qui m'attrait,Qui tant me nuist, grieve et detraitEt nulle fois ne s'en retrait,Est grant cause de mon contraire;Car il ha, sans menacier, traitMon cuer d'un si doleureus traitQue jamais le cop n'en yert trait,Eins nourrist en moy et pourtraitLa mort qu'il m'en conviendra traire.<d 8a>Ainsi mi oueilM'ont mis en dueilQue je recueil,Car par l'escueilD'eaus grant Biaute et Dous AccueilQue j'aim et vueilD'amoureus vueil,Dont je me dueilPlus que ne sueil,Ont de mon cuer passe le sueil.<d 8b>Las! ce m'estraint,Ce me destraintEt mon vis taintDe divers taint,Que biautes où nulle n'ataintMa joie estaint,Au cuer m'ataintEt en moy maint,Dont j'ai mal maint,Quant faire ne puis qu'elle m'aint.<d 9a>Ainsi Amours, mon cuer et Loyaute,Plaisant Attrait, Dous Accueil et BiauteAveuc mes yex ont mon dolereus corpsDestruit, detrait, haÿ et despiteEt de tous maus martyre sans pite,Si qu'asses miex me vausist entre mort.<d 9b>Car garison de nulle part n'espoir,Et s'ai perdu scens, vigour et espoir,Dont Nature est faillie toute horsEn moi qui sui si pres de desespoir,Que je scai bien; si je m'en desespoir,Que ce sera mes plus prochains confors.<d 10a>Car tant est sureL'arsure,Qu'a desmesureMe dure,Que mais de cureNe cure,Pour ce que de dur en durMa dame pureM'est dureEt que m'oscurePointureMal gre NatureMeüreLa more dont je m'asseüre.<d 10b>Et a estureDroitureCom non seüreS'oscure,Quant vo figureFigureMa mort et mon dur eür,Par sa morsure,L'ajureEt de mesureM'espure.Mais sans laidureL'endureD'umble voloir franc et pur.<d 11a>Et si cognoyQu'onques n'oyTant d'anoy.Si m'en marvoy,Quant je voyBien qu'avoyN'arai n'ottroy,Ne qu'Amours ne m'yert tendre,Einsois percoyQue par soyMort recoy,Ne scay pour quoy,Car en foyPlus que moyVous aim et croyDe fin cuer, sans mesprendre.<d 11b>Ne puis qu'enprisD'estre prisEn pourprisDe vo haut prisQue tant pris,Ne mesprisNe ne reprisVo vueil ne quier reprendre,Car com souspris,DesaprisD'estre esprisD'amer m'espris.Mais comprisEt aprisAy que je prisLa mort a l'entreprendre,<d 12a>Pour ce qu'en vo dous viaireDont toute ma dolour sortNe truis secours ne confort,Grace, pite ne acort,Doucour n'amours fors descortEt samblant de moy deffaire.<d 12b>S'en muir, douce, debonnaire,En dueil et en desconfort,Par deffaut de reconfort,N'onques de vous n'os confort.Si pri Dieu que ciaus confortQui y penront exemplaire.