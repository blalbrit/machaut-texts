<d 1a>Je ne cesse de prierA ma dame chiereQue mes maus vueille aligier.Mais si se tient chiereEt tant la truis dure et fiere,Sans amolliier,Qu'adoucir de ma priereNe puis son dangier.<d 1b>S'en vueil une autre acointierQue joie pleniereM'otriera de ligierEt a bonne chiere,Sans fin, sans amour legiere,Sans amenuisier;Ne joye qu'a li s'affiereNe puet homs trier.<d 2a>Et où porroit on querirLa joie qui amenrirNe puet ne finerEt qui ne fait que doublerEn joieus plaisir?Tous li mondes, sans mentir,N'en porroit finer,Sans la dame qui n'a perAmer et chierir.<d 2b>Mais ame ne puet perirN'a dampnation venirQui son temps userEn li servir et loerVuet sans repentir;Car qui siens, sans retollir,Vuet tous demourer,Et gloire l'estuet regnerQui ne puet faillir.<d 3a>C'est celle qui par ordenanceDe parole et par la puissanceD'Esperit Saint, qui ouvra en ce,Et par devine pourveance,Fait au commandement dou Pere,Concut vierge, sans violence,Porta vierge, sans desplaisence,Enfanta vierge, sans grevence,Li fil Dieu qui prist no samblancePour nous tous geter de misere.<d 3b>Mais n'i ha point de difference,Car cil iij font toute une essance,Une vertus, une substance,Un pooir, une sapience:Ci ha trop mervilleus mistere.Et si n'en fais nulle doubtance,Car c'est ma foy, c'est ma creance,C'est ma vie et ma soustenance,Par celle qui par excellenceEst fille au pere et dou fil mere.<d 4a>Ces iij un a po de peinne,Assez prouver puis:Considere une fonteinne,Le ruissel, la duis;Ce sont iij, mais ces iij truisTout un, soit petite ou pleine,Soit par pintes ou par muis:Par tous ces conduisEst yaue d'un goust certeinne;Tous seürs en suis.<d 4b>He! roÿne souvereinne,Qui suer toutes luisPlus cler que la tresmonteinneEs obscures nuis,Aussi l'iaue et li dous fruisDe vie prist char humeinneEt fourme en tes costes vuis.S'est bien hors d'anuisEt de fortune mondeinneCils que tu conduis.<d 5a>Et qui de ceste yaue prendroitEt la mettroitPar un temps froitEn un vaissel, elle prendroitEt jaleroit,Si qu'on feroitDe la glace une ymage;Mais ja son goust n'en perderoitNe mueroit,Qu'ades seroitEaue et nature d'eaue aroit.Chascuns le voitEt apercoitPar le temps yvernage.<d 5b>L'iaue de vie einsi venoitEt descendoitEn tes flans droit,Que Sains Esperis amenoitEt conduisoit,Dont il formoitLe bel, le bon, le sage,Qui Fils de Dieu le Pere estoit,Qui consentoitEt qui voloitQue fourme et char humeinne aroitEt qu'il morroitEt getteroitD'enfer l'umein lignage.<d 6a>Mais ceste triniteEst en eternite,En possibiliteEt en toute autre chose,En scens, en qualite,En gloire, en verite,Une seule uniteEn Dieu le Pere enclose,<d 6b>Qui par douce pite,Par vraie humiliteNous ha tous respite,Quant en toy, douce rose,Prist nostre humaniteLi Fils par amite.Ce nous ha tous gette,Dont Sathans ne repose.<d 7a>De la dus le Pere nomme,De la fonteinne le FilQui vient dou Pere et fu homme,Dou ruissel cler et gentilSaint Esperit; c'est la somme.Dou Pere et dou Fil vien il.Ces vj song iij, qui bien sommeA entendement soutil.<d 7b>Mais miex vorroit estre a RommeOutre mer en essilOu getes dedens la Somme,En flun Jourdain ou en NilQue croire riens que predommeNe puist croire sans peril;Car tout vaut il une pommeSans Dieu? je di que nennil.<d 8a>Et pour ce di que cil troyDe no foyTe firent droit fondement,Quant li Fils se mist en toy.Car j'en voyParfait le Vieil TestamentEt fait le Saint Sacrement.Ce m'aprentQue la duis de nostre loyYes et de no sauvementProprementLa fonteinne, ainsi le croy,<d 8b>Où chascuns boit qui ha soy,Sans anoy;Et qui pardurablementVuet vivre aveuc le grant royLave soyEn ruissel qui en descent.C'est ta grace vraiementQui se estentA tous ceus qui en recoyPleurent et plaingnent souvent.TendrementDe leurs pechies le desroy.<d 9a>Pour ce te pri,Vierge, oy mon depri,Car po cri,Po descri,Po pleur les pechiesQui sont en mi,Vieil et endormi.S'en fremi,Car en miMon cuer sont fichies.<d 9b>M'ame t'otriEt doing sans detri,Et te triSeur tout tri.Or soyes mes chiesEt aveuc miContre l'anemi,Car amiNe demiN'ay en mes meschies.<d 10a>Mais de tel confortCom de plourer fortPetit me confort,Vierge, se ne me fais fortQu'apaiseras l'ireDe ton Fil, que au fortHoms n'a si grant tortQui n'en soit ressort,Quar a toy vie ne mortNe scet escondire.<d 10b>Las! or sui au portDe tout desconfort,Quant mes maus recort;Et si fort me desconfortQue ne le puis dire,Car pechies me mort;Anemis ne dort,Eins fait son effortQu'en livre de mort, moy mort,Me puist faire escrire.<d 11a>He! fonteinne de concorde,La duis de misericorde,Ruissiau qui leve et racordeMains pecheurs, fluns de doucour,Oy ma clamour:Fais que pechies ne me morde,Si qu'ennemis ne m'encordeDe ses craus et de sa corde,Car en toy sont tuit mi tourEt mi retour.<d 11b>Fai tant que de li m'estorde;Car il n'a maison ne bordeQui vils, sale, obscure et ordeNe soit, pleinne de puourEt de laidour,Et mes cuers vuet et t'acordeQue ton dous salut recorde,Tant que de li naisse et sordeUne fonteinne de plourEt de tristour,<d 12a>Pour laver et nettoierEn tele maniereLes vices qui de pechierMe donnent matiere.Vierge, que ta grace acquiere,Si que trebuchierNe me puist en sa chaudiereSathans n'accrochier.<d 12b>Encor te vueil supplier,Roÿne et lumiereDes angles, qu'a ton Fil chierTa douceur requiereQue son ire ne nous fiereAu jour darrenier,Et la joie qu'est entiereNous vueille ottroier.